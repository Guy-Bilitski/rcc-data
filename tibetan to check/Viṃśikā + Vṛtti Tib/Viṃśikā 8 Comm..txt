’di ni gtan tshigs ma yin te | ’di ltar | gzugs sogs skye mched yod par ni || des ’dul ba yi skye bo la || dgongs pa’i dbang gis gsungs pa ste || rdzus te byung ba’i sems can bzhin || dper na bcom ldan ’das kyis rdzus te byung ba’i sems can bzhin yod do || zhes gsungs pa yang phyi ma la sems kyi rgyud rgyun mi ’chad pa la dgongs nas dgongs pa’i dbang gis gsungs pa ste | ’di na bdag gam sems can med || chos ’di rgyu dang bcas las byung || zhes gsungs pa’i phyir ro || de bzhin du bcom ldan ’das kyis gzugs la sogs pa’i skye mched yod par gsungs pa yang de bstan pas ’dul ba’i skye bo’i ched du ste | bka’ de ni dgongs pa can no ||