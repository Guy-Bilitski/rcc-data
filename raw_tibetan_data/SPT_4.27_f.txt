rdo rje mtshon zhes  bya ba’i dpes ni||  las dang nyon mongs pa’i dra ba’i thibs  po mtha’ dag gcod cing ’bigs par bstan to|| me zhes bya ba’i dpes ni| dug gsum gyi nag  sbyor gyi  tshang tshing  mtha’ dag sreg par ston| gnam lcags zhes bya ba’i dpes  ni| bag la  nyal phra mo lus pa rnams kyang dmigs kyis sel zhes bya ba’i tha tshig go|| mi’i ’jig rten zhes bya ba ni bya ba’i rgyud ’dis mi rnams kyi don du gsungs pa’i shas che ba’i don to|| ’jig rten ’di dag  pha rol nyid na yang|| sdug bsngal sel cing zhes bya ba ni phyag na rdo rje dbang bskur ba’i rgyud chen po las| ji skad du| tshe ’di la dngos grub la nges par gzhol bar ’gyur ba dang| shi ’phos nas kyang rdo rje’i  rigs su gzhon nu’i lus thob par ’gyur ro  zhes gsungs pa’i phyir ro|| sdig ’joms zhes bya ba ni ’og nas| ji skad du| tshe rabs ston  nas gnas pa’i sdig pa’i mun|| bzlas brjod byas pas myur du sel bar byed||  ces gsungs pa lta bu’o||  gzhan med do zhes  bya ba ni gsang sngags ’dra ba’i ’dren pa med ces bshad pa’i phyir ro|| 
      
