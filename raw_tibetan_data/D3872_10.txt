gyur pa'i sgras ni 'das pa bsal bar byed pa'i phyir byang chub kyi sems skyes pa'i dus nyid na gyur pa yin no/_/yon tan dang phan yon mthong ba 'di las kyang byang chub kyi sems blang ba la 'bad bar bya'o zhes bya ba ni/_mi gtsang ba zhes bya ba la sogs pa gsungs te/_mi gtsang ba'i lus 'di ni mi la sogs pa'i lus kyi rang bzhin de'i rgyu'am de'i ngo bo yin te/_des bskyed pa zhes bya ba'i don to/_/de blangs nas ni bzung nas so/_/rgyal ba nyid rin chen te/_rnyed dka' ba thob pa la sogs pa'i yon tan dang ldan pa'i phyir ro/_/byang chub kyi sems kyis de'i skur ba sgyur ba ni skyed par byed pa ste/_de bzhin gshegs pa'i skur rdzogs par byed ces pa'i don to/_/ci lta bur gyur pa zhig yin zhe na/_rin thang med pa ste/_gang la rin thang med pa de la de skad ces brjod de/_khams gsum po thams cad yon tan mchog tu gyur pa dang ldan pa'i phyir dang*/_yon tan gyi mtha' mi shes pa'i phyir ro/_/de nyid kyi phyir gser sgyur rtsi'i rnam pa ste/_shin tu cher sgyur bar byed pa'i phyir mchog tu sgyur ba'o/_/de lta bu'i byang chub kyi sems 'di la gser sgyur rtsi'i rnam pa lta bu dang gzhan byang chub kyi sems @#/_/zhes brjod do/_/rab brtan gzung ni ci ltar blangs pa de slar g.yo ba med par ro/_/de lta bas na bdag nyid rgyal ba rin po cher byed par 'dod pas byang chub kyi sems kyi gser sgyur rtsi chen po lta bur rab tu bstan par gzung bar bya'o/_/de yang byams pa'i rnam par thar pa las rigs kyi bu 'di lta ste dper na/_dngul chu'i rigs gser du snang ba zhes bya ba yod de/_de srang gcig gis kyang lcags srang stong gser du bsgyur ro/_/dngul chu srang gcig po de ni lcags srang stong po des zad par bya ba'am/_lcags su bsgyur bar mi nus so/_/de bzhin du thams cad mkhyen pa nyid du sems bskyed pa'i bcud kyis len dge ba'i rtsa ba yongs su bsngos pa'i ye shes kyis yongs su bzung ba ni las dang nyon mongs pa'i sgrib pa'i lcags thams cad zad par byas te/_chos thams cad thams cad mkhyen pa'i gser gyi kha dog tu byed kyang thams cad mkhyen pa nyid du bskyed pa'i bcud kyis len cig po de ni las dang nyon mongs pa'i lcags thams cad kyis kyang nyon mongs pa'am zad par bya bar mi nus so zhes gsungs so/_/
