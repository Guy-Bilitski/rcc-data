
da ni rab tu dbye ba bstan pa nyid dpes gsal bar bya ba'i phyir/_'gro bar 'dod dang zhes bya ba la sogs pa gsungs te/_dper na skyes bu 'ga' zhig mngon par 'dod pa'i yul du phyin par bya ba'i ched du 'gro bar 'dod pa ni 'gro bar bsam pa ste 'gro ba nyid ma yin no/_/yang gzhan ni der phyin par bya ba'i ched du 'jug pa ste 'gro ba nyid do/_/ji ltar ni ji bzhin du'o/_/de dag gi dbye ba'i khyad par shes pa ni rtogs pa'o/_/de bzhin du ni de ltar ro/_/byang chub smon pa dang 'jug pa'i sems 'di dag gnyis kyi bye brag ni dbye ba yin la/_shes par bya ba ni rtogs par bya pa'o|_/mkhas pas shes pa ni shes pas so/_/ji ltar zhe na/_rim bzhin te/_sngar gyis smon pa byang chub kyi sems bstan pa dang*/_phyis kyis 'jug pa'i sems zhes pa ni rim bzhin zhes bya ba'i don to/_/
