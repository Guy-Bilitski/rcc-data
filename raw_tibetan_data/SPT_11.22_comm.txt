ci ste sbyin sreg gdang bzlas brjod kyi sang sngags bsgrubs kyang dngos grub ma thob na zhes bya ba ni ji skad gsungs pa’i cho ga bzhin du| gus par  len  bdun gyi bar du sbogs shing bsgrubs na yang dngos grub  ma thob na zhes bya ba’i tha tshig go|| ’jim pa la ni mchod rten ’bum gdab pa ’am|  yang na chu ’gram  bye ma dag la bdab ||  ces bya ba ni bsod nams  kyi tshogs cher skyed  dgos par ston  to|| don de nyid rab tu grub  par byed pa’i rgyud chen po las kyang| ji skad du| rgya mtshor ’bab pa’i bye ma la|| mchod rten dag ni khru gang ba|| zhes bya ba dang| de bzhin du| re re’i mdun du ’dug  nas ni|| bzlas brjod dag kyang stong du bya|| mchod rten tha  ma ’bar bar ni|| mthong na nges par ’grub par ’gyur||  zhes bya ba la sogs pa’i phyir ro||  
      
