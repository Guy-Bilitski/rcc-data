pho nya ma  bcu bzhi  zhes bya ba ni rig pa mchog gi  rgyud chen po las | rdo rje’i blo grol  ma dang | dril bu ma  dang| nag mo dang| gzhan gyis mi thub ma dang| mdzes  ma dang| shugs dang| thog thag dang| bden ma dang| nyi ma dang| rdo rje’i dbyug pa ma zhes ’byung ba dag go||  rig pa’i rgyal po bdun zhes bya ba ni phyag na rdo rje dbang skur  ba’i rgyud chen po las| rab tu grub pa dang| dbu rgyan rtse gsum dang| ba la kAi li kAi la dang|  rin chen kAi li kAi la dang|  gzugs legs dang| rdo rje’i  thigs pa dang| rdo rje rol pa’o|| de bzhin phyag brnyan  drug bcu  rtsa bzhi dang  zhes bya ba ni rig pa mchog gi rgyud chen po las| rdo rje’i lta  ba la sogs pa ’byung ba rnams te| dngos su pho nya mo  bcu’i phyag brnyan yin no||  nga’i snying po dam pa brgyad rnams dang  zhes bya ba ni ’phags pa stobs po che’i cho ga zhib mo dang| rnam par rgyal ba’i rgyud chen po las| ji skad du| snying po ni kiA li kIa la ang|  ’gro lding dang| lus dmar dang| rdo rje rnam par ’joms pa dang| rdo rje chen  dang| snying po’i mchog dang| sog med gtum po dang| dpal ldan zhi bar grags pa zhes bya ba dag ste| lha de rnams ni phyag na rdo rje’i thugs kyi yon tan kyi  khyad par las rgyud  du phye bar rig par bya’o|| khro bo drag po zhes bya ba ni rig pa mchog gi  rgyud chen po las| tshegs brgyad bshad pa dag ste| bdud rtsi thabs  sbyor dang| rmugs byed dang|  rdzong ldan dang|  mtshan sbyin dang| lcags can dang| so can dang| bsar  can dang| gtum byed dag go||  rig pa mchog la sogs pa mthu bu che rig ba’i bdag po zhes bya ba ni phyag na rdo rje dbang skur  ba’i rgyud chen po las|  rig pa’i rgyal po gzhan bstan te| rig pa mchog dang|  glang po’i rna ba dang| gnod mdzes dang| sdig  su rung  dang| ’phrog byed dang| rdo rje’i zhags pa’o  dag go|| gsang sngags rjes ’brang bcas zhes bya ba ni rig ba’i rgyal po rnams kyi rjes su ’brang ba’i lha’i bye brag mang po stan  pa rnams so|| 
      
