da ni gang zhig dbang po tshar gcod par byed pa de sngags pa'i sgo nas de la sran bskyed pa'i phyir/ gang dag dbang po drug yul rnams la ni/ /zhes bya ba la sogs pa smos te/ yul dang phrad nas 'gyur ba'i phyir de la mi brtan pa zhes bya'o/ /yul la mngon par 'dod pa nyid kyis g.yo ba yin no/ /gang dag ci dbang po drug po de dag las rgyal bar byed pa dang gang dag cig 'thab mo'i g.yul ngor dgra'i tshogs las rgyal bar byed pa de dag las mkhas shing mdzangs pa rnams ni/ dang po dbang po las rgyal bar byed pa gang dag yin pa dpa' rab legs par 'tshal te 'dod do zhes bya ba'i tha tshig go/ /'di ltar dud 'gro yang g.yul las rgyal bar snang ste/ de dag gis dbang po las rgyal bar bya bar mi nus so/ /
