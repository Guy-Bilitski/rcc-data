’dod chags zil gyis non ba’i bud med dag  zhes  bya ba ni gnod sbyin mo  mi gzugs las khyad par du ’phags pa lha’i bu mo’i gzugs dang ’dra ba de mthong bas rang dbang med par ’dod chags kyis myos nas sgrub pa gzhan mi dran par ’gyur ba’i phyir ro|| gnod bar byed pa nges par gnas par ’gyur  zhes bya ba ni sgrub pa pos dngos grub mi thob par bya ba’i don to||  rtsed ’jo la sogs pas sten  cing sems g.yeng bar byed ces bya ba’i tha tshig go|| gnod pa byed tshe  ’gro bar mi bya zhing  zhes bya ba ni de dag gis grongs  pa’i dus su slur  mi btub pa’o|| rnyed pa mang nyung la yang ’dod mi skyed  zhes  bya ba ni de’i dus su ci rnyed  na yang mi bslang  pa dang| gzhan la gtang  pa’i don to|| 
      
