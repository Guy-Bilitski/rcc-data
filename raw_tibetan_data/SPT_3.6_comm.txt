      sems ni glog  dang ’dra zhes bya ba ni byung ma thag tu ’gag  pa’i mtshan nyid du bstan to|| spre’u dang ’dra  zhes bya ba ni yul kun tu ’jug pa’i don to|| rlung dang mtshungs  zhes bya ba ni ring du ’gro zhing bzung  rgyu  med par rgyu ba’o|| rgya mtsho chen po’i ni  rlabs dang ’dra  zhes bya ba ni  ji ltar rgya mtsho’i rlabs de che chung dang gnyer ma sna tshogs su ’gyur ba bzhin du  sems ’di yang dngos po sna tshogs kyi ngang  du ’byung ba’i don to|| sgyu  can zhes bya ba ni phyin ci log tu slu ba’i tha tshig go|| ’dod dgur yul la mngon dga’ ba  zhes bya  ba ni ’dod chags la sogs pa’i yul la so sor zhen par rgyu ba’i don to|| g.yo zhing ’phyan  pa zhes bya ba ni mi brtan pa’o|| nges par gdul  bar bya zhes bya ba ni rang gi lha’i bzlas brjod la  ’bad pa’i dus du|  rang nyams su  mi gtong bar  dgug pa’i don to|| 
      
