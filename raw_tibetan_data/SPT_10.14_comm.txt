srid pa gsum zhes bya ba ni ’dod pa dang gzugs dang gzugs med pa’o|| rgyal ba zhes bya ba ni sangs rgyas so|| dkon pa zhes bya ba ni U dum ’bar ra’i  me tog dang ’dra ba’i don to|| mchog ces bya ba ni yid bzhin gyi nor bu ltar de dang  yon tan mnyam pa med pa’i phyir ro|| de yi  ’og tu de las byung ba’i chos  zhes bya ba ni rang gi don du rtogs ba’i chos thugs su chud  pa dang| gzhan gyi don du lung gi chos nges par bstan pa rnams so|| de’i dge ’dun zhes bya ba ni sangs rgyas kyi stan  ba la rab tu byang  ba’i ’phags ba nyan thos rnams so|| skyes chen brgyad  po zhes bya ba ni rgyun du ’jug  pa la sogs pa zung bzhi ya brgyad  do|| srid pa gsum na dkon mchog gsum po tse  zhes bya ba ni khams gsum pa thams cad kyis  mchod cing bkur sti bya ba’i ’os bla na  med par bstan to|| gzhan ni don  go bar zad do|| 
      
