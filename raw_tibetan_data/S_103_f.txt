gtor ma ’dod pa ’am zhes bya ba la sogs pas ni gdon ’jug pa’i rgyu stan to|| de la rtseng  mo byed ’dod pa ’am  zhes bya ba ni gdon pho mos ’dod chags la brten ’dod pas ’dzin ’dod pa’o|| gsang  pa’i don du zhes bya ba ni de dag gis bza’ ba’i phyir bzung nas mi btong  ba’i don to|| lus la ’babs  shing ’jug ces bya ba ni de dag khong du zhugs nas brlams par gyur pa’o|| gsang ba pa rnams gzhig phyir zhes bya ba ni gdon rnams la ngo  lon bya dgos par bstan pa’i don to|| rigs kyi mchog mthu chen mchog  sbyin zhes bya ba nyid rdo rje lcags kyo  ma zhes bya ba yin no|| gzhan yang  nga’i  rigs las byung ba’i rig pa’i  zhes bya ba ni rdo rje rigs kyi pho nya mo bcu gnyis  la sogs pa’o|| khro bo bdud rtsi thabs  sbyor la sogs pas  zhes bya ba ni rdo rje rigs kyi khro bo thams cad do||  gso zhes bya ba ni gsang sngags de rnams kyis gdon  dang dbral  nus pa’i phyir sbyar bar bstan to|| gdon rnams ’jigs  par zhes bya ba ni gsang sngags de rnams kyi gzi brjid bzla  dpe med par che ba’i phyir ro|| de ltar ni|  
      
