lus dmar po dang|  ki li ki li  dang| ’gro lding ba’i zhes bya ba  ni  lha ’di dag ni phyag na rdo rje’i thugs kyi rang bzhin snying po zhes bya ste| gtan  tshigs ni ’og nas ’chad do|| sogs pa zhes bya ba ni ’phags pa stobs po che  la  rig par bya ste| ’og nas sbyin sreg gi skabs su yang las thams cad la sbyar bar ’byung ste||  ji skad du|  me’i  mtshan ma ’di rnams mthong nas ni|  stobs po che’i  mar gyi sbyin sreg bya||  zhes ’byung bas  lha gzhan ma yin par  mngon no||  khro bo snga ma gsum po nas bzlas  pa yang ma yin te| bum pa bzhi yod la|  bzlas brjod byed cing bum pa re res bkru||  zhes ’byung ba dang ’gal ba’i phyir ro|| brgyar  bzlas te zhes bya ba ni bum pa re re la  lha re res brgya rtsa brgyad  bzlas  pa’i don to|| khor yug tu  ni gzhag  par bya  zhes bya bas ni khrus byed pa’i sa bor ba’i phyi rim gyi grwa bzhir  yang ku sha bting nas de’i steng du  bum pa bzhag  ste|  de’i nang du khro bo rnams sbyan drang ngo || de’i nang du sbyan drang  bar ci mngon zhe na || las kyi ’phreng ba las| ’jig rten dbang phyug chu dbus sbyan drangs te  zhes gsungs pa dang  mthun pa’i phyir ro|| de lta bas na bum pa de dag kyang yid bzhin gyi mtsho bdud rtsi ’i chus gang bar bsams  la| de la gnas rnams bkod de ’phags pa rnams mchod yon  nam gsang sngags kyis spyan  drang ngo || de nas byug  spos  bdug spos  la sogs dbul  zhes bya ba ni de dag gshegs par rig pa dang|  mchod pa rnam pa  lnga rim pa bzhin du  dbul pa’i don to|| de nas phyogs skyong dag la yang gtor ma bsngos nas bzlas brjod  brtsam par bya’o|| bzlas brjod zin nas phyogs kyi lha rnams dga’ bar bya ba’i phyir rig pa mchog gi rgyud chen po las| de dag las bstod pa’i tshig ’byung ba brjod par bya ste| ’dir yi ge mangs su dogs pas ma spros  so||
