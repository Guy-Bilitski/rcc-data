rigs  gsum ’phel dang zhes bya ba ni sangs rgyas te de la lhag pa’i thsul khrims dang|  lhag pa’i sems dang|  lhag pa’i shes rab kyi rig pa dpag tu med pa’i don to||  srid gsum mthar phyin dang zhes bya ba ni khams gsum las  grol ba’i phyir ro|| nyes pa gsum spangs zhes bya ba ni ’dod chags dang zhes  sdang dang gti mug gi nyes pa gtan du bsal ba’i tha tshig go|| lam gsum du  thugs su chud dang zhes bya ba ni theg pa gsum gyi tshul mkhyen pa’i phyir ro|| de yi sras  zhes bya ba ni nyan thos dang byang chub sems dpa’ rnams so|| de’i lam rjes  ’gro ba’i lha dang lha min  zhes bya ba ni ’jig rten pa’i lha sangs rgyas la phyogs pa’i||  so so nas rig sngags phul ba rnams te| bdag nyid chen po zhes bya ba ni mthong ba’i chos la mngon par mtho ba’i dpal thob pa’i don to|| mun pa sel pa zhes bya ba ni yang dag pa’i shes rab kyis ma rig pa’i mun pa bsal bas nges par legs par ’gyur ro|| byin gyis rlabs  pa zhes bya ba ni bshad ma thag pa’i ’jig rten pas so so nas byin gyis brlabs pas so|| ’jig rten lha tshogs rnams kyis  bsngags  pa yi || gsang sngags mthu yis zhes  bya ba ni de bzhin gshegs pa ’jig rten du ma byung ba’i tshe so so nas bshad pa rnams te| de la bskyong  du med ces bya ba ni snga ma’i mthu la des ’gran  du mi bzod ces bya ba’i don to|| gzhan ni go  sla bsam  phye’o|| 
      
