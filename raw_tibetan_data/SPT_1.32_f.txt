
bza’ btung mod ces bya ba ni| grong bkren ma yin pa’i don to||dmangs  rigs mang ba zhes bya ba ni de dag lugs kyis dge sbyong dang bram ze la rim gro che ba’i phyir ro||’gron la  mchod byed ces bya ba ni bsod snyoms  pa la sogs te glo bur ba la  byams pa’i don to|| legs par gnas pa’i grong zhes bya ba ni bza’ btung mod pa ’am yang na chom po la sogs pa’i g.yon can rnams kyis phung bar mi ’gyur ba’o|| ha cang mi nye zhes bya ba ni sgrub  pa’i gnas grong de dang nye ches na rnal ’byor la sbyor ba’i dus su sgral  sogs pa’i tsher mas gnod par ’gyur ba’i phyir ro|| ha cang mi ring zhes bya ba ni| bsod snyoms bsnyag  tu mi slebs pa ’am| yang na skye bo g.yon can rnams ’tshe  ba’i phyir ro|| bram ze phyi rol skye bo zhes bya ba ni bstan pa las phyi rol pa’o|| med ces bya ba mi gnas pa’o||
