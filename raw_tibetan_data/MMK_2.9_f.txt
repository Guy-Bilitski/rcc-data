      ’dod rgyal zhes bya ba ni gnam babs su smra ba’o|| de las kyang ma byung zhes bya ba ni skyes bu’i byed pa ’bras bu dang bcas par mthong ba’i phyir ro|| dus zhes bya ba ni ji skad du| dus ni ’byung ba rnam smin byed|| dus ni skyed gu  rnams  ’jig byed|| dus ni gnyid log rnam sad  byed|| dus ni ’da’ bar dka’ ba yin  zhes smra ba’o|| de las min zhes bya ba ni chos thams cad kyi skye ba’i rgyu ma yin te||  rjes su ’gro ba dang ldog par mi dmigs pa’i phyir ro ||  nam mkha’i me tog bzhin no|| rang bzhin zhes bya ba ni grangs can rnams kyis rtags  te| chos thams cad kyi rgyur gyur pa’i snying stobs dang rdul  dang  mun ba’i ngo bo nyid gcig pu rtag  pa khyab pa zhig dmigs pa’o|| de yang ma yin zhes bya bar sbyar te| de nam mkha’i  ltar rtag pa khyab pa zhig na ni ’gyur ru  mi btub pa’i| chos  gang la yang rgyu’i bya ba byed mi srid  do|| ’gyur ba zhig na ni bdag nyid thams cad kyis sam phyogs cig  gis gal te bdag nyid  thams cad kyis na ni rang bzhin chad par ’gyur ro|| ’on te phyogs gcig gis na  ni mi rtag pa nyid du thal bar ’gyur ro||dbang phyug ces bya ba ni  phra zhing bsam gyis mi khyab rab tu srab byed kun rig thams cad byed|| rnal ’byor goms pas thob pa’i blo can bsam gtan pa yi bsan  gtan yum|| nyi ma zla ba sa  chu me rlung phyogs dang nam mkha’i lus can te||  zhi ba’i bde dga’ ’grub par ’dod pa rnams kyis dbang phyugs  rtag tu sgom  zhes smra ba’o|| ma yin zhes bya ba ni dbang phyug kyang phra ba ma yin te| sa la sogs pa’i lus can yin pa’i phyir||  sa la sogs pa lta bu kho na’o|| gcig la phan chun  ’gal ba’i ngo bo nyid kyang rlung  ba ma yin la|  du ma’i bdag nyid kyang ma yin pas|  ’di sa la sogs pa’i lus can nyid du yang mi srid do|| rab tu srab mor byed pa yang ma yin te| skye ba’i lus can yin ba’i phyir skyes bu lta bu kho na’o|| kun rig pa yang ma yin te|  rab tu srab  mor byed pa’i phyir||  grol ba’i bdag bzhin no|| thams cad byed pa yang ma yin te| phra ba’i phyir rdul phra rab bzhin no|| rtag pa yang ma yin te|  sa la sogs pa’i lus can yin  pa’i phyir ro|| chos thams cad kyi rgyu yang ma yin te|  gcig  car mi skyed  pa’i phyir rdza mkhan bzhin no|| gzugs la sogs pa skyed  pa yang ma yin te|  dngos po yin pa’i phyir dbang phyug bzhin no|| thams cad byed pa yang ma yin te| bdag med pa’i phyir bum ba bzhin no|| bdag yod na ni skyes bu bcings pa bzhin du dbang phyug ma yin pa nyid du thal bar ’gyur ro|| rgyu med pa can zhes bya ba ni|| ji skad pa d+ma ’i sdong bu lo ma snying po dang  kha dog dbyibs dang ’jam la sogs pa’i rgyu  ni gang|  bya ba’i  ’dab gzhog  sna tshogs ri mor ’bri ba su|| ’gro ba ’di dag ngo bo nyid kyis de bzhin nges  zhes smra ba ste||  de’i phyogs gcig pa ni ’jig rten nyid kyis gsal bar zad pas cung zad kyang mi brjod do|| skyes bu zhes bya ba dang|  bdag ces bya ba dang| shed  bu zhes bya ba la sogs pas ni bdag tu blta  ba rnams kyis ming tha dad bar brtag  pa ste| ma byas  ba’i gtan tshigs ni bshad ma thag pa rnams so|| las zhes bya ba ni  dge ba dang mi dge ba dang mi g.yo ba’o|| nyon mongs pa zhes bya ba ni ma rig pa la sogs pa’o|| sems can ’byung  zhes bya ba ni ’khor ba lugs bzhin du byung ba’i rgyu nges pa  de gnyis yin par bstan to||
