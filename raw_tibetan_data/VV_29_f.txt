cho ga zhes bya ba ni ’jug pa la sogs pa dang gsang sngags dang phyag rgya’o|| nyams zhes bya ba ni de dag nyid las mtshang  ba ’am ’khrul pa’o|| mthu ma  mchis zhes bya ba ni kye gsangs sngags  de dag la ’grub bar nus pa’i mthu yod dam zhes bya ba’i don to|| dus kyi rang bzhin zhes bya ba ni  dbyar dgun dang snga dro  la sogs ba’I dus dang ma sbyar ba’i nyes pa’am|  zhes bya ba’i tha tshig go|| sdig pas bsgribs zhes bya ba ni mtshams med  pa la sogs pa mi dge ba’i las bsags pas mngon  par mtho  ba’i dpal dang  dngos grub thob  pa’i skal ba dang mi ldan par gyur tam zhes bya ba’i don to|| gsang sngags gzhan du gyur tam zhes bya ba ni yi ge lhag pa dang chad pas dbyangs  dang rnam par thar pa’i sgo ston pa’i sgra bzhin  du gyur tam  zhes bya ba’i tha tshig go|| mchod las gyur zhes bya ba ni rigs kyi bye brag gis  gzhan gyi mchod pa gzhan la phul  bas ’os  ma yin pa ’am|  yang na ma lcogs ma’i  nyes pa’am|  zhes bya ba’i don to|| thams cad ma lus bcom ldan ’das kyis gsungs  zhes bya ba ni dpung bzangs kyis  yongs su zhus pa  rnams ma lus par  bka’ stsol cig ces mjug  bsdus pa’o||
