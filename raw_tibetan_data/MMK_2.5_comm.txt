      ci ste skyon der gyur na mi rung ngo snyam pas 'gro  zhes bya ba de dang bgom pa zhes bya ba de gnyis ka yang 'gro ba dang ldan par sems na/de la skyon 'di yod de/bshad pa//bgom la 'gro ba yod na ni//'gro ba gnyis su thal 'gyur te//gang gis bgom pa de dang ni//de la 'gro ba gang yin pa'o//bgom pa 'gro ba dang ldan pa la 'gro bar brtags na/'gro ba gnyis su thal bar 'gyur te/'gro ba dang ldan pas bgom pa zhes bya bar 'gyur ba dang /de la 'gro ba zhes bya ba'i 'gro ba gnyis par brtag pa'o//'gro ba gnyis su ni mi 'dod pas de'i phyir de yang mi 'thad do//de la skyon gzhan  'di yang yod do//
