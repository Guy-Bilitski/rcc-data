


zhes smras pa gang yin pa 'di la bshad par bya ste/ sgra ma 'byin zhes bya bzhin zhes// khyod kyis gang brtsams dpe 'di min// de ni sgra yis sgra bzlog pas// 'di ni de lta ma yin no// 'di ni ded kyi dpe ma yin te/ ji ltar 'ga' zhig na re/ sgra ma 'dzin zhes de skad zer ba na sgra nyid 'byin cing sgra zlog par byed pa ltar tshig stong pa de nyid 'gog par mi byed do// ci'i phyir zhe na/ 'di la dpes sgra zlog par byed pa de ltar 'di ni ma yin te/ nged ni dngos po thams cad rang bzhin med pa yin te/ rang bzhin med pa'i phyir stong pa yin na zhes 'chad do// ci'i phyir zhe na/ gal te rang bzhin med nyid kyis//
