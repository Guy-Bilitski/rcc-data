bod pa zhes bya ba ni myos pa bslang ba’i don du  khus bdab  cing ming nas bod pa’o|| rig pa’i gos dang sngags gos dang  zhes bya ba ni dug gis phog pa’i gos la chu’i dkyil ’khor dkar po’i steng du| chu’i sa bon dkar po cig  mgo mthur  du bstan te bzhag  pa las| chu rgyun dkar po bab pas nyi  rim du bskor zhing|  ’khyil pa  las bdud  rtsi’i rgyun ’bab par bsams la| ’khor gyi mi rnams kyi khar yang gso ba’i sa bon bkod  de| rig sngags bzlos  shing gos de bshus la ’khor gyi mi rnams kyis kyang dug  phrogs so zhes brjod par bya’o|| rngog  pas snun  dang rnam par skyod  pa dang  zhes bya ba ni|  myong  pa las  slang  ba’i don du| rting sgras sdigs  pa dang|  lus sgul  ba’o|| mig tu dug song ltar ni gzhug pa dang  zhes bya ba ni mig la zhen pa dang ’dra na|  der sngags kyi ’bru bkod de mig phye nas ltar  gzhag  pa’i tha tshig go|| khab kyis gzugs pa dang zhes bya ba ni myos pa slang  ba’i don du  sen mo la sogs pa’i yan lag la khab kyis gzugs pa’i don to||  skyug tu gzhug ces bya ba ni zos shing ’thungs  pa  ’phrad  du tshor na skyug tu bzhug  pa’i tha tshig go|| phu zhes bud dang zhes bya ba ni rig sngags bzlas pa’i dbugs kyis bud pa’o|| yan lag gzhig pa zhes bya ba ni sngags dang sman gyis ma phyin pa’i mi la| mi’i sa bon khon  du gzhug pa dang|  bcas te bsregs nas thal bar sbyor ba byas te| de nas gso ba’i sa bon gyis lus skyed  pa’i don to| brang gis  ’gro ba dag kyang dgug pa dang  zhes bya ba ni sbrul de nyid sngags kyi mthus bkug ste  ngo mtshar dag stan  pa’o|| bcings zhes bya ba ni phyag rgyas yan lag tu ’bros  su mi gnang  bar mtshams bcad pa’o|| mnan par bya ba zhes bya ba ni dug gi mthu nyid kug  la phur bus btab ste| sa’i snying pos skyed  pa’i dbang chen gyi dkyil ’khor gyis  mnan pa’i don to|| rmongs par bya zhes bya ba ni sbyor ba de rnams kyis  sbyar na| dug gi mthu rtug  go zhes bya ba’i tha tshig go|| dug zar bzhug  pa zhes bya ba ni ’gro ba’i dug bsad pa’i don du|  gnas pa’i dug ’byin la| de nyid sman dang sngags kyi phyag rgyas bsad par stan  pa’o|| dug ni gzhan la spo  bar bya ba dang  zhes bya ba ni rlung gi sa bon gyi  skyed  pa’i rlung gi dkyil ’khor gyi steng du dug bzhag la|  gzhan gyi lus la spo’o|| de nas kyang shing la sogs pa la spos nas sa’i dkyil ’khor gyis mnan te gzhag  pa’i don to|| lcags kyur sdan  pas drang par bya ba ’am  zhes bya ba ni thsigs la zhen pa rnams lcags kyu’i phyag brgyas  drang bar bstan to|| lus la zhen pa’i dug ni blang ba dang  zhes bya ba ni rkang pa la zhen te  dbyung dka’ bar gyur na| rlung dang me’i dkyil ’khor gyi steng du| dug gzhan  na slong bar byed de| langs te de nas spo ba dang|  bsad  pa dag bya ba’i don to|| zos par bza’ ba dang  zhes bya ba ni snga ma’i rma khar sbrul la sogs pa’i srog chags zar bzhug  ces bya ba’i tha tshig go|| zos pa  bcad pa dang zhes bya ba ni gdug pas zin pa’i kha ’phro bcad de dor ba’o|| sa bcing ba dang zhes bya ba ni dug mched de yan lag gzhan du ’phros su mi gnang par mtshams bcad  pa’o|| pho nya btang ba dang zhes bya ba ni sbrul  gyis zin tam  dug mthungs  so zhes sgron  ba’i me  ste| de’i tshul la sogs pa’i brtan  pa ni  nam mkha’ lding gi rgyud zhi ba’i gtsug gi  rnal ’byor dag las blta bar bya ste| ’dir yi ge mangs su dogs pas ma spros so|| skrad  pa zhes bya ba ni dug gis  btab pa’i  nyid la bya ba’i don to|| klu rnams gzhig pa zhes bya ba ni sbrul ’go’i  phyag rgya la sogs pa bstan pas klu’i gdon rnams gzhil ba’i tha tshig go|| rnga dang dung gi  sgras ni slang  bar bya  zhes bya ba ni sman dang spos la bsngags  pas  rol mo’i cha byad la bskus  te| bsgrags pas dug gis nyos  pa slang  pa’i don to|| 
      
