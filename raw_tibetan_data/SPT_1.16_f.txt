      gnod sbyin gyi tshogs  zhes bya ba ni sa dang ri dang ri rab kyi ngos la gnas pa’o|| mtshan mo rgya  ba zhes bya ba ni mi ma yin pa thams cad do|| sa bla’i gdon zhes bya ba ni bar snang sa  las khru gang gis lpags  pa yan cad na gnod spyin gyi grong gnas pa rnams so|| klu’i bdag po zhes bya ba ni klu’i rgyal po’o|| lha zhes bya ba ni sa dang ri la gnas pa dang lha yul ba’o|| sogs pa zhes bya bas ni ’dir ma smos pa’i gdon thams cad bsdus par rig par bya’o|| bgegs  zhes bya ba ni rnam par ’jigs  pa la sogs ba’o|| log ’dren zhes bya ba ni  de dag nyid gnod par byed pa’i khyad par gyis ming  gzhan no||brtul  zhugs gnas pa zhes bya ba ni rig sngags ’chang ’jug pa la sogs pa’i dus su tshul khrims rnam pa gsum po dag la gnas pa’o|| blags  mi lta zhes bya ba ni tshul khrims de dag la gnas pa’i phan yon gyis gong du smos pa’i gdon thams cad mdzom  nas rgol mo phod par bstan to||
