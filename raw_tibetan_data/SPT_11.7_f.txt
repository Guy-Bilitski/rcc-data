      yang gzhan yang bshad pa/gang gi  phyogs la 'gro ba po//'gro ba de la 'gro med pa'i//'gro po yin par thal 'gyur te//'gro po 'gro bar 'dod phyir ro//gang gi phyogs la skyon der gyur na mi rung ngo snyam pas 'gro ba po 'gro ba dang ldan pas 'gro po snyam pa de la yang 'gro ba po zhes bya ba de 'gro ba'i bya ba nye bar  sbyar ba byas pas 'gro ba med pa'i 'gro ba po yin par thal bar 'gyur ba ste/'gro ba po 'gro bar 'dod pa'i phyir 'gro ba med par 'gro'o zhes bya ba der thal bar 'gyur ro//zhes bya ba'i tha tshig go//de ni mi 'thad de/'gro'o zhes bya ba de/'gro ba med par ji ltar 'gyur ro//
