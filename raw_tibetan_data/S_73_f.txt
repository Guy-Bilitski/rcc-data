sum bcu  gang yin rigs de’i nang du gtogs  zhes bya ba’i  bar mdo’i rigs su bsdu zhes bya ba’i tha tshig go|| gcig lhag pa yang bar ma do’i  rigs gar yang brtsir  rung bas nyes pa med do|| go drha  zhes bya ba ni rtsangs pa ’dra  bar ’dug pa zhig yod do zhes drag  go|| kha brgyud  ces bya ba ni sdom gdug pa’o|| rnam par dbye ba  rab tu mang po yod ces bya ba ni ’dir ma smos pa’i srog chags gdug pa rnams so|| gcin rtug kha chu reg dang zhes bya ba ni rngo  dang shing thog dag las dug dbyung ba’o|| mthong ba dang zhes bya ba ni klu bdug  pas ltas  pas mi la dug gtong ba’i don to|| ’che  ba gtsugs  pa las ni dug kyang gtong  zhes bya ba ni sbrul la sogs pas zin nas dug  ldang ba’o|| de la dug gi rgyud la mkhas pa yis|| rab ’bring tha ma rnam pa gsum du dbye||  zhes bya ba ni gcin rtug la sogs pa’i tshad mang nyung dang| ’chi  bas zin pa’i rma  che chung las drag dal  dang| dug gi  rigs dbye ba shes par bya ste| de yang nam mkha’ lding gi rgyud kang kas bsdus  pa las| ji skad du| sa yi dug gis glun  bcas khyil sogs|| ’dus pa dag gi nad kyang byed  par bshad|| de bzhin du ni chu spu  rnams  ldang ba|| khu chu ’dzag cing lkog ma ’gag par byed|| mchi ma ’dzag cing skom par byed pa dang|| khrag ’phrog pas ni mer yang mngon par ’gyur|| rlung gi  mdog med skam zhing lce skyod dang|| zin pa’i sa yang nag por byed pa yin|| zhes bshad pa bzhin rtogs par bya ba’i don to|| 
      
