dus gsum du zhes bya ba ni snga dro  dang gung dang dgongs  ka’o  gtor ma sna tshogs pa zhes bya ba ni rab tu grub bar byed pa’i rgyud chen po las blta bar bya ste| ’dir yi  ge mangs su dogs bas  ma sbros  so|| rtag tu mtshan mo sbyin par bya  zhes bya ba ni dngos grub thob kyi bar du nub mo’i dus gcig  tu lan re  gtor ma sbyin pa’i don to|| dga’ nas zhes  bya ba ni bsnyen pas mgu zhes bya ba’i tha tshig go|| mngon du phyogs pa zhes bya ba ni bsnyen  pa byas pa’i dbang gis dngos grub thob par nges pa’o|| rnyed pa rnyed cing zhes bya ba ni nor rdzas ’du ba’i don to|| sa bon ’byung bar byed ces bya ba ni khu ba rlug  ba’o|| 
      
