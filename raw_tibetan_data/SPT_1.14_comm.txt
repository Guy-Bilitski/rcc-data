ser sna zhes bya ba ni ’dod chags kyi char gtogs pa’i sems kyis yo byad rnams kun tu ’dzin pa’o||  dregs dang rgyags pa  zhes bya ba ni rnam pa gsum ste|  rigs dang stobs dang gzugs dang yid gzhungs pa dang blo dang longs sbyod dang phyag  la sogs pas so|| rnams  spangs te zhes bya ba ni thams cad du  bsal  te’o|| dkon mchog gsum la dad par sten  par bya  zhes bya ba ni sangs rgyas la blta  ba dang chos nyan  pa dang| dge ’dun la rim gro bya ba’i don to||  rdo rje’i rigs zhes brjod pa rgya chen dang| zhes bya ba ni ’dir rdo rje’i rigs kyi shas cher gsungs pa’i lha’i bye brag mang po rnams so|| nga la yang ni dad cing dga’ bar bya  zhes bya ba ni phyag na rdo rje la mos par bya ba’i don to||
