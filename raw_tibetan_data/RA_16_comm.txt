brnab sems yid la re ba ’joms | | zhes bya ba la sogs pas ni yid kyi nyes pa’i ’bras bu bshad do | | yid kyis bsams shing mngon par ’dod pa’i don de don med cing ’bras bu med par byed do zhes bya ba’i tha tshig go | | ’jigs pa ster bas na ’jigs pa sbyin pa’o | | bshad pa ni gsungs pa’o | | ’jig rten pha rol la sogs pa med pa’i rnam pa can gyi lta ba ni log par lta ba ste | de ni lta ba ngan pa nyid do | | smad pa’i lta ba ni lta ba ngan pa ste | lta ba log pa yin no | | de’i ngo bo nyid ni lta ba ngan pa nyid do | | de thob par ’gyur te | yang log par lta ba kho nar ’gyur ro zhes bya ba’i don to | | blo ’khrul pa ni smyon pa nyid du ’gyur ro zhes bya ba lhag ma yin no | |
