ji ltar mi dbang zhes bya ba ni dpe stan  pa ste| de la yan lag bdun dang ldan  zhes bya ba ni mkhar dang  blon po snying nye zhing lcogs pa dang| gru dang| nor dang| glang po che dang| rta dang| dmags mi rnams dang ldan pa’o|| skye ba med par skye dgu bdul  bar byed  ces bya ba ni dngos po bdun dang ldan pa’i rgyal po de ni bde blag  tu rgyal srid la dbang sgyur  bas|  bde ba la rig cig  dgra gregs  pa thams cad kyang thub  pa’i don to|| de bzhin bsngags  pa’ang yan lag ’di bzhin du||  ldan par gyur na sdig pa ’dul bar byed||  ces bya ba ni tshul khrims kyi mkhar dang| brtson ’grus kyi blon po dang| bzod pa’i gru  dang|  dad  pa’i nor dang| bla na med pa’i byang chub chen por smon pa’i blo gros kyi glang po dang| gzhan gyi  gsang sngags gcod pa la sogs pa’i don chung  ngu la|  rang gi  sang  sngags ma sbyad pa’i rta cang shes  dang| le lo spangs pa’i dmag mi’i tshogs de bdun dang ldan na| dngos grub kyi skyid pa’i dpal yang nyams su myongs la|  las dang nyon mongs pa’i dgra’i tshogs kyang choms  pa’i don to|| 
      
