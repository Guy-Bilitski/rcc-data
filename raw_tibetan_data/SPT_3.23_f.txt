ring bsrel  can gyis zhes bya ba ni byang chub kyi snying po’i rgyan gyi  gzungs kyi cho ga zhib mo  las| chos kyi sku’i ring bsrel dang| de bzhin gshegs pa’i sku gdung gi ring bsrel  dang|  sku bal gyi ring  bsrel dang  chos kyi ring bsrel  dang|  yungs ’bru tsam gyi ring bsrel  zhes gsungs te|| ’di rnams gang dang ldan na yang ring bsrel  can du  go bar bya’o|| sku gzugs zhes bya ba’i mtshan nyid ni ’og mas ’chad do|| mchod rten zhes bya ba ni rig pa mchog gi rgyud chen po las bya gag gi sgong  ’dra bar ’dug na|  dngos grub sbyin par ’gyur ro zhes gsungs te| de dang sbyar ro|| bstod  cing zhes bya ba la sogs pas ni lus dang ngag dang yid kyi mchod ba dang mthun mthun  du sbyar ba’i don to|| rab tu grub par byed pa’i rgyud chen po chen po las | yid kyi mchod par  lhag par nan tan tu bya dgos par gsungs te|  ji skad du| yid kyi mchod par  khyad par can||  yang dag nyid du brtsam par bya|| chos kyi thog mar yid ’gro zhes|| thub pa chen pos bka’ stsal to|| zhes gsungs pa’i phyir ro||  
