yul zhes bya ba ni dgon par ma spangs pa ’am| ’dod pa lnga  la spyod pa’o|| khyim zhes bya ba ni rab tu ma byung zhing mtshom chis lhung  len pa’o|| dka’ thub ma nyams zhes bya ba ni dam tshig rnams bsrungs ba’o|| rtse gcig sems kyis  zhes bya ba ni bzlas brjod yan lag dang ldan par byed pa’o|| nyin gcig bzhin du cung  zad sngags zlos na  zhes bya ba ni yi  dam rgyun mi ’chad par byed pa’o|| de yi gsang sngags dus cig  na ni ’grub  ces bya ba ni gsang sngags kyi lha’i sngon  gyi smon lam dang| sgrub pa po’i mos pa’i shugs kyis  tshe rabs gzhan dang gzhan du yang lha de’i cho ga zhib mo dang mi ’bral te|  rgyu’i stobs ji tsam pa  las srid pa phyi ma dang yang phyi ma la sogs par dngos grub thob par gsungs so|| 
      
