
dri  gtsang khang  pa de’i phyogs gcig tu zhes bya ba ni shar phyogs la dgongs pa’i don to|| rgyal ba’i lam mchog rnam par ston pa’i zhes bya ba ni dngos grub dang thar pa zhes bya ba’i tha tshig go|| ras kyi sku gzugs las phyir bstan  par gdags  zhes bya ba ni sgrub  pa po’i khyad par gyi lha’i gzugs ni so so’i cho ga zhib mo dag las  ’byung ste|  yod kyang rung mi ’byung ste med kyang rung gi sangs rgyas kyi sku gzugs ni rgyas par la sogs pa’i las ’grub ba’i don du nges bar bzhag par  stan  pa’o|| yang na shing gzugs legs pa mchod phyir bzhag  ces bya ba’i yang phan yon gong ma dang  ’dra pa’i phyir ro||  shing gi sku gzugs de’i tshad tsam zhig  bya zhe na| ’phags pa phyag na rdo rje dbang bskur ba’i rgyud chen po las|  bde bar gshegs pa’i mtho gang tshad kyi gzugs gzhag  la zhes ’byung ste de dang sbyar ro||  
