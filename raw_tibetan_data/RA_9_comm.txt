      yid kyi nyes pa spong baÕi dbang du mdzad nas chags dang | | zhes bya ba la sogs pa smos te | chags pa ni gzhan gyi rnyed pa la sred paÕo | | gnod sems ni sems can la rnam par sdang baÕo | | gang la Õjig rten pha rol la sogs pa med do snyam paÕi blo yod pa de ni med pa paÕo | | deÕi ngo bo ni med pa pa nyid do | |deÕi lta ba ni med paÕi rnam pa can gyi mthong baÕo | | chags pa dang gnod sems dang med pa pa nyid kyi lta ba ni zhes bya bar tshig rnam par sbyar nas gnyis pa zhes bya baÕi tshig bsdu ba yin no | | de rnams yongs su spong ba ni kun nas spong ba ste | nyes paÕi bsam pa rnam pa bcu char yang mi len paÕi phyir ro | | Õdi dag ces bya ba ni mi gsod pa la sogs pa la snyegs so | | las ni gsod pa la sogs pa spong baÕi mtshan nyid kyis bya baÕo | | de nyid lam yin te | gnas gzhan du Õgro baÕi thabs yin paÕi phyir ro | | de dang Õdra bar las nyid lam yin pas na las kyi lam mo | | dkar po ni nyes paÕi dri ma dang bral baÕi phyir ro | | bcu zhes bgrang ba ni bde blag tu rtogs par bya baÕi phyir ro | | de dag las bzlog cing mi mthun pa ni sdig paÕi dri mas dri ma can du byas pa yin paÕi phyir nag po bcuÕo | |
