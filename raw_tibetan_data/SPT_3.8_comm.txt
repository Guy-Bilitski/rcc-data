      las kyi dbang gyur zhes bya ba ni des skyid sdug tu gyur pa’o|| bdag po med ces bya ba ni sdug bsngal las skyob par byed pa’i rje dpon ’ga’ yang med pa’i don to|| mgon med ces bya ba ni nyon mongs pas log par khrid kyang de las bzlog pa’i nye du gang yang med par bstan to||  rten med  ces bya ba ni mi rtag  pa dang skad cig pas  bcom pa’i tshe sdod  pa’i mthu med pa’i don to|| tshe rabs gcig nas gcig ces bya ba ni khams gsum gyi nang du ’khor ba’o|| lus kyi kha brgyud  ces bya ba ni  skye  gnas bzhi’i  ming  la brtags  zhes bya ba’i tha tshig go|| rjes su rab ’gro ba zhes bya ba ni|  ’gro ba drug po dag gi nang du’o|| de’i  rjes su dge ba  dang mi dge ’brang  zhes bya ba ni lha la sogs pa’i skye gnas su lus blangs kyang| sems dang ’brel ba ma yin gyi||  las dge ba la sogs pa’i bag chags kho na dang ’brel par bstan to|| gzhan ni go bar zad do||
      
