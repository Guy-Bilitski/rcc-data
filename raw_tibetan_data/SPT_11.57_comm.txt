dbul ba’i mun pa zhes bya ba ni shes rab dang dpal dang  nor rnams gang la yang mi snang ba’o|| gsal nas nyi ma bzhin du ’bar bar ’gyur  zhes bya ba ni shes rab dang dpal dang gzugs dang nor rnams legs par rdzogs par gyur nas||  ’jig rten na  mngon par mtho bar snang ba’i don to||  yan lag mi nyams zhes bya ba ni dngos grub thob nas kyang bzlas brjod kyi yan lag mi nyams pas bzlos  pa’i don to|| sems kyang mi nyams shing zhes bya ba ni de’i dus su ’dod pa’i yon tan la sbyod kyang phyin ci log gi  dbang du mi ’gyur ba’i tha tshig go|| nad dang sdug bsngal lus nyams mi ’gyur ba|| khyod la dad pa’i mis ni thob par ’gyur|  zhes bya ba ni gnod pa sna tshogs sel ba’i sman pa’i rgyal po yin par brjod pa’o|| gzhan ni go sla bsam  phye’o||

