da ni mngon par mtho ba dang nges par legs pa dag mi shes pa rnams la | de la mngon mtho zhes pa ste | | zhes bya ba la sogs pas bye brag tu ston par byed do | | gong ma bzhin du bde baÕi rgyu yin paÕi phyir bde ba ste | mngon par mtho baÕi chos gang yin pa de ni Õjig rten paÕi phun sum tshogs paÕi bde ba mthaÕ dag Õthob pa dang mthun paÕi phyir bde ba zhes byaÕo | | thar pa Õthob pa mthun paÕi chos ni thar paÕo | | Õdod pa ni bzhed pa ste | bde ba la yang de bzhin du brjod par byaÕo | | deÕi zhes bya ba ni bstan ma thag pa rnam pa gnyi gaÕi sgrub pa gang yin pa deÕi mdor bsdus pa dang rgyas pa ni mi mthun paÕi phyogs te brjod pa nyud baÕo | | dad pa ni las dang Õbras bu dang bden pa dang dkon mchog dag la mngon par yid ches paÕi rnam pa can gyi sems rab tu dang baÕo | | don phyin ci ma log par rab tu shes pas na shes rab ste bloÕi khyad par ro | | dad pa dang shes rab la de skad ces bya ste | mdor na de gnyis yin no | | mdor bsdus na zhes bya ba dang | mdor na zhes bya ba dag la khyad par ci yod nas Õdi ltar gnyis smos she na | snga ma ni sgrub paÕi khyad par ro | | gzhan ni dad pa la sogs paÕi yin pas nyes pa med do | | yang na sgra rnams kyi don du ma yin paÕi phyir snga ma ni bstan paÕi tshig yin no | |
