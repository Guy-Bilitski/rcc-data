bum pa zhes bya ba’i tshad dang  dbyibs ni ’dir yig ge mangs su dogs nas ma spros te|  ’gro lding gi bum pa’i cho ga las blta bar bya’o|| pa+dma dmar po’i mdog ’dra  zhes bya ba ni so btang legs pas kha dog dmar por gyur pa’o|| nag por ri med ces bya ba ni so btang nyes pa’i skyon med pa’o|| rin chen bcas zhes bya ba ni gsang ba’i dkyil ’khor las ji skad du| bye  ru dang ni sa le sbram || dung dang mu tig nor bu ste|| rin chen kun zhes bya ba la|| lnga po ’di dag shes bya  bar ||  zhes  gsungs so|| sman dang zhes bya ba yang de nyid las|| seng  ha bya gri  ka ra  ni| sa ha sa hA  de ba ste| sman rnams kun zhes bya ba la|| lnga po ’di dag shes par bya||  zhes gsungs so||  ’bru dang zhes bya ba yang de nyid las||  ’bras kyi so ba mon  sran gre’u|| nas dang til dang gro dang lnga|| ’bru rnams kun zhes bya ba ni|| las rnams kun la ’di dag gzung ||  zhes gsungs so|| spos chus bkang pa zhes bya ba ni  ’phags pa ’jam dpal gyi rgud chen po las|| tsan  dan dang ga pur  dang gur gum gyis  bsreg  ba gsungs so||  bzhi  zhes bya ba ni bum pa re re’i nang du lha re re sbyan ’dren pa’i phyir ro|| ldum bus kha  bkang  zhes bya ba ni rig pa mchog gi rgyud chen po las|| ’o ma yod pa’i shing yal  gas kha brgyan par gsungs so|| ras kyis mgul pa  dkris  zhes bya ba ni ras phran dkar po kha tshar ma god  pa khye’u gtsang gis ’grin  pa bcing  pa’i don to||
