bar bcad  sngags gzhan bzlas  zhes bya ba ni sgrub pa po blo tsam la ma  phebs pa kha cig lha la  lha’i  yon tan smyur smyur  skad ’byung pa dag thos nas|  rang gi khyad par kyi lha btang ste| de’i gsang sngags  bzlos  pa’o|| bzlas pa btang zhes bya ba ni bsnyen  pa’i grangs tshang nas sgrub pa’i dus la sdod  pa’i skabs  su te| rab tu grub par byed pa’i rgyud chen po las| ji skad du| sngon du bsnyen  pa  rdzogs pa la|| mi nus na ni dus gcig gam|| dus gnyis su ni cho ga bsgom||  zhes bya ba de ma zlos pa’o|| gzhan la byin zhes bya ba ni bdag gis bsnyen pa byas pa rnams gzhan dngos grub thob par bsngos  nas sbyin pa’o|| des ji ltar phan thogs par ’gyur zhe na| ’phags pa phyag na rdo rje dbang bskur  ba’i rgyud chen po las|  ji skad du| las gzhan gyis byas la ’bras bu gzhan sbyod  pa’i dpe ’khor lo  bsgyur  ba’i rgyal po dang zhing pa pa  brjed  pa lta bur go bar bya’o||  dus gsum mchod pa na  ni brtson byas nas|  slar yang ’bum bzlas zhes bya ba ni gong du smos pa’i skyon de dag byung nas|  slar bsam  par ’dod pas sdon  du bsnyen pa byas pa rnams kyang brdeg  bsnun te| sdon  pas kyang mchod  pa’i bungs skyed  yo byad bzang du bstar  nas|  bsab pa’i don du ’bum  bzlas brjod  bya bar bstan to|| sgrub la ’jug par bya  zhes bya ba ni de ltar nyes bsams  nas| de’i ’og tu bsnyen pa’i mgo gzugs zhes bya ba’i tha tshig go||
