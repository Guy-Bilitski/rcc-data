      gzugs ni dbu ba dag dang ’dra ba ste|  zhes bya ba la sogs bas ni dpe brjod pa ste ji skad du| gzugs ni dbu ba brdos  pa ’dra|| tshor ba chu yi  chu bur bzhin|| ’du shes smig rgyu lta bu ste|| ’du byed  rnams ni chu shing ’dra|| rnam shes sgyu  ma lta bu’o ||  zhes nyi ma’i gnyen gyi  bka’ ststal to zhes bshad ba lta bu’o|| de ltar mthong ba  bzang  po yin  zhes bya ba ni ’di bas  chos thams cad don dam bar stong ba nyid du bshad la|  kun rdzob tu ni sgyu ma lta bur rang snang bar rtogs pas dbu ma’i lam ma nor bar stan  pa’i phyir ro|| gang zhig gzhan gyur de ni lta ngan gsungs  zhes bya ba ni phyi rol pa la sogs pas bden pa gnyis kyi don ma rtogs pa dang| log par rtogs pa’i phyir ro|| sems dang  ba  dang ma dang  pa’i skabs  nas ’phros te zhar las ’ongs pa bshad nas  dkyugs  ma  la  ’jug pa ni  dad  pa’i  yid kyis dngos grub thob par ’gyur  zhes bya ba dang ’dir ’brel te||  de ltar bzlos  pa’i gsang sngags nye gyur na||  mtshan mo nyal ba’i rmi lam ’di rnams mthong  zhes bya ba la sogs pa gsungs pas  grub  pa’i dus la bab  par shes par bya ste| tshig gi don gzhan ni go sla bsam  phye’o||
