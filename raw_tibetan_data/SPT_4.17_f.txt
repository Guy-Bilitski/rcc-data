      dam tshig ma mthong zhes bya ba ni dam tshig gi dkyil ’khor du ma zhugs shing dam tshig mi srung  ba’o|| snying rje med ces bya ba ni rang bzhin rtsu ba pa’o|| byang chub kyi sems ma skyed  ces bya ba ni smon pa tsam yang med pa’o||  sangs  rgyas la ma dad ces bya ba ni yid ma ches pas brnyas shing ma dad pa’i don to|| lha gzhan  la brten zhes bya ba ni ’jig rten pa’i lha la rten  cing mu stegs pa’i phyogs ’dzin pa’o|| nga’i  gsang  sngags ma  bzlas na  phung bar ’gyur  zhes bya ba ni ’chi ba dang ’jig rten pha rol tu yang ngan song du yang  skye bar ’gyur ro||
