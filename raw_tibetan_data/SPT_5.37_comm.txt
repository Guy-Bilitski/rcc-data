      gsang sngags dngos grub kun dang thun mong ba  zhes bya ba ni  ’jig rten pa dang ’jig rten las ’das pa gnyis kas sgrub tu  rung ba’i don to|| bde ba chung zhing zhes bya ba ni mya ngan las ’das pa las  ltos na mi bde bar ’gyur te| rig pa mchog gi rgyud chen po las| ji skad du| mya ngan las  ’das pa bde ba’i mchog  ces gsungs pa’i phyir ro|| sdug bsngal zhes bya ba ni ’gyur ba dang  ’du byed kyi sdug bsngal dang ma bral ba’i don to|| brgya  zhes bya ba ni mang bor ma mtshon  ba’i tha tshig go|| ’brel ba zhes bya ba ni lta ’og nas ’byung ba’i skyon de dag dngos grub thob ba’i rig sngags ’chang dang  ma bral ba’i don to|| nyon mongs dug bcas zhes bya ba ni de nyid na ’dod chags dang zhe sdang dang gti mug gi tha ba ma sbangs  ba’i phyir ro|| rnam bar ’jig ’gyur ba zhes bya ba ni ther zug ma yin par stan  te|| don de nyid rdo rje gtsug tor kyi  rgyud las kyang|| bde ba dang ni sdug bsngal mtha’|| ’dod dang khro dang ’jigs pa dang|| nad  dang ’chi dang gdon dag gi || rgyu ni sngags  pa rnams la yod|| ces ji skad gsungs pa lta bu’o|| ’dir dngos grub kyi ’bras bu smad  ba yang|  de nyid la zhen pa’i blo sbangs  bas  thar pa la sems gzhol bar ’gyur ba’i phyir ro|| dad  pa’i sems kyis  thob par gyur  pa yin  zhes bya ba ni thar ba ’dod pa ’ba’ shig  gis  bsam gtan la brten par bya bar ma  zad kyi | dngos grub ’dod pas kyang de mi sgom  du mi rung bar stan  to|| yang rgyud de nyid las ji skad du|| gsang sngags bsam gtan  zhes bya ba|| mchog tu gsang ba yang dag gsungs|| drang srod  dka’  thub chen po yang|| de dag med na mi ’grub  po  zhes ji skad gsungs ba lta bu’o||
