bgegs dang log ’dren rnam par gzhig  pa’i phyir  zhes bya ba ni de dag gzhom pa’i don du zhes bya ba’i tha tshig go|| bdud rtsi thab  sbyor drag shul las can sbyor|| sngags pa de yis gsang sngags lam zhugs pa  zhes bya ba yang rgyud de nyid las| de bas  rig sngags ’chang gis  nyi  ma shar  phyogs su kha bltas  la| rtag tu chu khyor  ba gang gtor nas khro bo’i gsang sngags kyang lan bdun brjod par bya  ste| ’di  skad du| bdag ming ’di zhes bya ba rig sngags che ge mo  zhig sgrub kyis khyed yid dga’ bar gyis shig ces smra bar bya’o|| bgegs dang log ’dren rnams kyis yong  mi tshugs  zhes bya ba  ni bdud rtsi thab  sbyor gyi  lam du zhugs pa’i phan yon bstan  pa ste| yang rgyud de nyid las| des log ’dren  rnams dga’ zhing mgu  la yid dga’ bar gyur  te| dngos grub sbyin par byed cing sems kyang dang bar  ’gyur ro||  zhes gsungs so||  bgegs  rnam grangs mang po de dag gi ngo len  dang gnyen po tha dad pa  yang rgyud de nyid las  rgyas par so sor phye ste|  bstan pa rnams ’dir yi ge  mangs su dogs te ma spros pas rgyud nyid las blta bar bya’o||
