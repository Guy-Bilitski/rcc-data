      yul zhes bya ba ni rab tu grub pa’i rgyud chen po las|  ji skad du| gang du bdud bzhi btul  nas ni|| bcom ldan mngon par sangs rgyas nas || dngos grub mang po kun gyi mchog|| rmad byung go ’phang thob gyur pa|| zhes bya ba la sogs pa’o|| dus zhes bya ba yang rgyud de nyid las| ji skad du| dgun zla tha chung  ston zla ’bring|| dpyid zla  ra ba ’bring po dang|| dbyar zla ra ba’i  nya la yang|| sgrub  pa chen po brtsam par bya|| zhes gsungs pa’o|| cho ga zhes bya ba ni lha gzi  byin bskyed pa la sogs pa’o|| las zhes bya ba ni rnam pa bzhi’o|| sdig pa byang zhes bya ba ni bzlas brjod dang bsam gtan dang bka’  thub la sogs pas ’byang ba’i don to|| bsod nams bsags par  zhes bya ba ni tshul khrims rnam pa gsum po la gnas shing pha  rol tu phyin pa rnams dang ldan ba’o|| gus pa zhes bya ba ni lha dang bla ma la yid ches pas  nan tan nges par  ’gyur pa’i don to|| bzlas brjod ces bya ba ni yan lag dang ldan par byed ces bya ba’i tha tshig go||
      
