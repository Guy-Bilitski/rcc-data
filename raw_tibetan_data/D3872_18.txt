'di nyid bsod nams rgyun chags nyid yin par tshigs su bcad pa gnyis kyis bsgrub pa'i phyir/_gang nas zhes bya ba la sogs pa gsungs te/_gang nas bzung ste zhes pa ni gang nas brtsams nas so/_/gang la mtha' ste 'di tsam zhes byar med pa de ni mtha' yas pa ste/_de ni nam mkha'i khams kyis khyab pa'i sems can gyi khams so/_/rab tu grol ba'i phyir ni rab tu dgrol bar bya ba'i don du ste/_sdug bsngal thams cad nye bar zhi bar bya ba'i rgyu mtshan du'o/_/sems de yang dag blangs gyur pa/_/zhes bya ba ni yang dag par rdzogs pa'i byang chub kyi sems yang dag par blangs nas 'jug pa'o/_/ji ltar zhe na/_mi ldog pa yi sems kyis te/_'jug pa nyams pa med pa'i sems kyis so/_/
