
rgyal rigs rje’u rigs rnams kyang rang gi las grub pa ’di la the tshom byed ces bya ba ni sgrub  pa po rgyal rigs na rang gi las bzhi  dang ’gro ba skyong ba yin  sgrub pa po rje’u rigs na|  rang gi las gnyis dang zhing rmod  pa yin na| ci’i phyir ’di la the tshom du ’gyur  cing lta ba gzhan du phyogs zhes ’tshor bar byed pa’i don to|| rdzun  du smra ba sna tshogs skyon  dag gis  zhes bya ba ni  gong du bshad pa lta bu’i gzhung de dag ’jugs  pa’i tshe kha stobs  sgro ’dogs pa dang| skur pa ’debs pa’o|| bdag dang gzhan gyi sems ni sreg par byed ces bya ba ni khros pa’i dbang gis zhe sdang langs  pa’i phyir dge ba’i rtsa ba  sreg ste ji skad du| yid la zhe sdang yod na bdag dang gzhan dag la| phan par ’gyur ba me bzhin rab tu sreg par byed|| ces bshad pa lta bu’o||
