byams pa zhes bya ba ni sems can rnams bde ba dang phrad par  shog shig  pa’i bsam pa’o|| snying rje  zhes bya ba ni sdug bsngal ba rnams dang  bral  bar shog shig  pa’i bsam pa’o|| dga’ ba zhes bya ba ni bde ba rnams de  dang mi ’bral bar shog shig  pa’i bsam pa’o|| btang  snyoms zhes bya ba ni phan pa dang bde bas gzhan dag gi nyon mongs pa mi skye bar bya ba’i phyir kun nas nyon mongs pa med pa’i bsam pa’o|  ldan zhes bya ba ni rang gi lha’i lhag pa’i ting nge ’dzin la gnas pa’i zhar la de rnams rjes su dran par bya ba tsam du zad kyi  rgyan gyi ting nge ’dzin rnams rnam par phye ste|  bsgom pa lta bu ni ma yin no||  bcas par dran  byas te zhes bya ba ni lha dang gtong  ba dang tshul khrims so|| sh?  ri’i bu la phyag ’tshal nas nyal ba ni bsod nams ’phel ba’i don du nyal ba ste|| rig pa mchog gi rgyud chen po las  thub pa sangs rgyas gnyis pa ni||  ’phags pa shwa  ra dwa ti’i bu|| lha dang lha min dri zar bcas|| klu dang gnod sbyin tshogs kyis  mchod||  ces gsungs pa’i phyir ro|| nga la  thal sbyar btud nas nyal  zhes bya ba ni log ’dren rmongs par bya ba’i don du ste| yang rgyud de nyid las de bzhin dam pa grub pa de|| rig sngags ’chang kun dbang phyug rje || dpa’ bo  gcig  po dgra thul ba|| rdo rje ’dzin la phyag ’tshal lo|| zhes gsungs pa’i phyir ro|| sdig pa mtha’ dag bzad  par bya  zhes bya ba ni rim pa de rnams sbyad  pas so|| 
      
