'di la bsod nams rgyun mi 'chad pa nyid du bcom ldan 'das kyis gsungs so zhes bstan pa'i phyir/_'di ni zhes bya ba la sogs pa gsungs pa la/_'di nyid bsod nams dpag tu med pa nyid yin te/_nyid kyis ni bdag gis so/_/bcom ldan 'das de bzhin gshegs pas gsungs pa ni bka' stsal par gyur pa'o/_/gang du zhe na/_dpung bzangs kyis zhus pa las te/_dpung bzangs kyis zhus pa'i ming can gyi mdo sde las so/_/ji ltar zhe na/_'thad pa dang bcas pa ste/rigs pa dang ldan par ro/_/gang gi don du zhe na/_dman mos sems can don du ste/_dman pa ni nyan thos dang*/_rang sangs rgyas kyi theg pa la'o/_/mos pa ni dad pa'am 'dun pa'o/_/sems can gang la de yod pa de la de skad ces bya ste/_de'i don du 'di yin pa de'i phyir te/dgos pa de la btang nas zhes bya ba'i don to/_/'di ltar yang rigs ma nges pa yun ring po nas tshogs shin tu mang ba sogs par byed pa la 'jigs pa rnams kyis theg pa chen po la sems bzlog nas yun shin tu thung dus bsod nams kyi tshogs shin tu chung ba nyan thos dang rang sangs rgyas kyi theg pa la sems skyed par byed de/_de bzlog pa'i don du bcom ldan 'das kyis 'thad pa gsungs so/_/
