
rang sangs rgyas zhes bya ba ni rang byang chub ste de dag bzhugs pa’i gnas ni bar na se’i  drang srong lhung ba’i ri la sogs pa’o|| bde gshegs nyid skyes zhes bya ba ni byang chub sems dpa’ rnams te| de dag gi gnas nges pa ni ri bo rtse lnga la sogs pa’o|| rgyal ba  sngon  chad gang na bzhugs pa yi ||  gnas gang zhes bya ba ni bya  rgod phung po’i ri la sogs pa’o|| bsod nams ldan zhing zhes bya ba ni ’phags pa|| bsod nams dang ldan pas zhabs kyis bcags pa’o|| yid dga’ ba zhes bya ba ni sgrub pa po gnas der mos pa’o|| lha dang lha min la  sogs pas phyag ’tshal mchod ces bya ba ni sngon ’phags pa rnams bzhugs pa’i tshe||  de dag gis  phyag byas zhing  mchod pa ’am||  yang na sngon zhabs kyis bcags pas de  yang sa phyogs mchod pa’i ’os yin pa’i phyir ro|| gso sbyong  sdom pa dang ni ldan pa yis  zhes bya ba ni sgrub pa po’i  skyes bu’o|| bdag nyid dag par bya ba’i  phyir rten  bya ba  zhes bya ba  ni rab tu grub par byed pa’i rgyud chen po las| gnas de rnams su  dngos grub ni|| rnam pa gsum dag rab tu stan || nges shing myur la rgya che zhing|| bgegs med par yang der ’gyur ro||  zhes pa’i phyir ro||  
