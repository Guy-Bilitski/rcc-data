de dag gi rigs dang| rig sngags zhes bya ba la sogs pa ni bshad ma thag pa’o|| las kyi dbye ba zhes bya ba ni bzlas brjod dang sbyin sreg gi khyad par gyis| zhi ba dang| rgyas pa dang| dbang dang| drag shul spyod par gsungs so|| mnyes par bya ba’i thabs zhes bya ba ni| dam tshig ’dzin pa dang| dbang bskur ba dang| mchod pa la sogs pa’i nges pa’i mtshan nyid dang| bzlas brjod dang| sbyin sreg byed pa’o|| kha cig tu ni rgyas par spros la zhes bya ba ni rgyud la la dag las ’phros che bar gsungs pa| dbang po rtul po rnams kyis mi ’dus zhes bya ba’i tha tshig go||
