      gsang sngags bcad dang bcing  bar mi bya zhing  zhes bya ba yang de’i dngos grub bkag ba’i don du| gzhan gyi lha’i gzugs brnyan  nam tswa  ku sha las mtshon rnon pos gcod pa dang| de’i gzugs brnyan tshon sna lnga’i  bskud  pas ’ching ba lta bu’i las drag po byed du ma gnang ba’i don to|| yi  ge lhag chad gsang sngags mi sbyin no  zhes bya ba ni ser sna’i tha ba dang ma bral bas gzhan mi ’grub bar bya ba’i don du| gsang sngags kyi yi  ge  ’gru snan  pa’am||  phri ste sbyin pa dgag bar stan  pa’o|| las rnams sbyad bas  gzhan du sgyur mi bya  zhes bya ba ni zhi ba’i las  byed ’dod pa rnams la mi ’grub bar bya ba’i don du| drag po la sogs pa’i tshul du man ngag log par mi stan  to ||  zhes bya ba’i tha tshig go||  gnas rnams gzir bar nam yang mi bya’o||  zhes bya ba ni klu la sogs pa gnas pa’i sa bzhi  la| de dag gtse  ba’i don du gsang sngags drag pos  phur bus gdab pa la sogs mi bya bar bstan to|| gzhan ni go bar  zad do||
