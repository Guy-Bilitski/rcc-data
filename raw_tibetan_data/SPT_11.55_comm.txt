kha cig gis ni rdo rje ’bar ba mthong  zhes bya ba ni dbang pos  ’dul ba rnams la ni brgya byin gyi gzugs dang|  rdo rje thogs pa dang| lha rnams dang mthun pa’i tshul du bstan to  zhes bya ba’i tha tshig go|| gzhan gyis  dbyug tho  gzhan gyis  ’khor lo can  zhes bya ba de bzhin du ku be ra’i gzugs su yang ston pa’i don to|| ’khor lo can zhes bya ba ni khyab ’jug go|| mdung rtse gsum thogs pa zhes bya ba ni dbang ldan no|| zhags pa can zhes bya ba ni chu lha’o|| ral gri thogs pa zhes bya ba ni bden bral lo|| gzhu thogs pa ni nyi ma’o|| be con can zhes bya ba ni gshin rje’o|| de bzhin du rlung lha dang me la  sogs te ’dir ma smos pa’i lha la sogs pa thams cad kyi gzugs su yang bston  to|| ’jigs pa’i gzugs can zhes bya ba ni ’phags pa rdo rje ri rab kyi rtse mo khang  brtsegs  pa’i gzugs  las ji skad du| ’jigs pa bas kyang ’jigs par byed pa| ’chi bdag kyang skrag bar byed ba||  khams gsum pa thams cad kyis bsdus pa lta bu’i lus dang ldan pa’i khro bor gyur nas zhes gsungs pa lta bur yang bston  pa’i don to||  mtshon cha kun thogs zhes bya ba yang de nyid las| lag ba stong phrag du ma las|  rdo rje dang|  zhags pa dang|  gtun shing dang zhes brgya cher gsungs pa ltar  ston pa’i phyir ro|| zhi ba nyid du mthong zhes bya ba ni nges par ’dul  ba rnams la de ltar snang ba’i tha tshig go|| 
      
