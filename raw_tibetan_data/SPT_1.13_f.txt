tshe  ring ba legs par thob pa zhes bya ba ni srog gcod pa spangs pa’i ’bras  bu’o|| dang zhes bya ba ni mi dge ba lhag ma dgu spang ba’i tshul khrims la yang de bzhin du spro ba skyed  par bya ba’i tha tshig go|| chos bzhin bsgrubs zhes bya ba ni  dge ba bcu  tshul bzhin spyad  pa’o|| yul dag rnyed pa zhes bya ba ni de’i dbang gis mngon par mtho ba’i dpal mngon du phyogs par ’gyur zhes bya ba’i tha tshig go|| skyo ba med par ’gyur zhing zhes bya ba ni dge ba bcu’i ’bras bu’i phan yon dpag tu med pa  rdzogs pa’i phyir rgyu nyid zad mi shes par bsdo  ba’i don to|| ’gro ba’i bsam pa rnams ni rtag tu rdzogs par bya  zhes bya ba ni|  dpag bsam gyi shing ljon pa ’am yid bzhin gyi nor bu lta bur sems can rnams kyi re ba sna tshogs skong ba’i mthu dang ldan par gyur cig ces bsngo  bar bstan to|| 
      
