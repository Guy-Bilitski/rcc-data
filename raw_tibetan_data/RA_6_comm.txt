      dad pa can yang gang zhig yin zhe na | ’dun dang zhes bya ba la sogs pa smos te | ’dun pa ni chags pa’o | | zhe sdang ni kun nas mnar sems kyi bsam pa’o | | ’jigs pa ni bred pa ste sems kun nas ’khrugs pa’o | | rmongs pa ni mi shes pa ste | rigs pa dang mi rigs pa dpyod mi nus pa nyid do | | gang zhig rgyu de rnams kyis chos las mi ’da’ zhing mi ’dor ba de ni dad pa can yin no zhes bya bar shes par bya zhing khong du chud par bya’o | | nges par legs pa thar pa’i snod ni gzhi’o | | mchog ni dam pa’o | | dad pa can gyi mtshan nyid bshad zin to | |
