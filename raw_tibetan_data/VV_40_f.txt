bcud len zhes bya ba ni sman bcud len te| de yang khams las byung ba dang|  rtsa las byung ba dang| srog chags kyi lus las byung ba dang| ’de  gu dang rnam pa bzhi’o|| de dag gi phan yon ni tshe  ring ba dang| nad med ba dang| dbang po rno ba  dang| slar gzhon nur gyur pa ste| de yang gsang sngags mnyes pa’i sgo nas| bcud len gyi mthu ’grub kyi|  skal ba med pa rnams la ni ma yin te| rdo rje gtsug tor kyi rgyud las kyang| ji skad du| sman gyi yang ni lus can la| nye bar ’gyur  dang sngags grub pas|| dbang du  gyur pas  rtog par ro || zhes gsungs pa’i phyir ro|| lha dang  mi’i gter zhes bya ba ni sa la yond  do|| de la lha’i gter kha gab  yod de| de phyir  ril bu  dang lig pu  mig dang|  mchil  lham dang glegs bam dag ’byung ste| de dag gi phan yon ni nam mkha la ’gro ba dang| lus mi snang bar  ’gyur ba dang| rkang pas mgyugs  pa dang| bstan cos  thams cad la thogs ba med pa’i blo dang ldan par ’gyur ro|| mi’i gter ni gser dang dngul dang rin po che sna tshogs dag ’byung ba’o|| lha ma yin gyi phug tu ’gro ba  zhes bya ba ni dpal gyi sgo dang  slas  kyi sgo nas ’gro ste| de las  dpal gyi phug gi sgo dbye na  ni lha’i gter kyi  dngos grub rnams las gang yang rung ba gcig  thob par ’gyur ro|| slas kyi phug gi sgo dbye na  ni lha ma yin gyi bu mo dang phrad de| lha ma yin gyi gnas su khrid nas de dag dang mtsho  zhing skal  par gnas par ’gyur ro|| nor rgyun ma  zhes bya ba ni sman sna tshogs sdus  nas ro nye la  sogs pa las gser dngul du byed pa’o|| 
      
