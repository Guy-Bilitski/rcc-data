mi min zhes bya ba la sogs pas ni|  ’jig rten pa’i gsang sngags la goms pa’i mthu lta bu med pas|  gdon rnams mi skrag par gsungs so|| grong khyer sum rtseg  ces bya ba ni  lha ma yin gnas pa’i grong rngal lo|| sum brtsegs zhes bya ba la| lha ma yin gyi gnas dang po ni| grong khyer ’od can zhes bya ba ste| lha ma yin mnyes shing brtse ba’i gnas so|| de’i bdag po ni sgra gcan zhes bya’o|| lha ma yin gyi gnas gnyis pa ni| grong khyer skar phreng zhes bya ste| lha ma yin mgul phreng nams gnas so|| de’i dbang po bstan pa zhes bya’o|| lha ma yin gyi gnas gsum pa ni| grong khyer zab pa zhes bya ste| lha ma yin kun du ’gro rnams gnas pa’o|| de’i dbang po ni| me tog phreng zhes bya ba’o|| yang lha ma yin gyi rgyal po thag  bzangs ris dang  sgra can rnams kyi  pho brang rim par rtsegs pa ste|  ’joms byed ces bya ba ni  lha chen pos lha ma yin gyi gnas de rnams su mda’  ’bar ba  cig  ’phangs pas bsregs  te thal bar byas pa’i phyir ro||  lha ma yin gyi gnas bzhi pa ni lha ma yin dpung bzangs rnams dang| de’i dbang po thags bzangs ris gnas pa’i grong khyer mdzes pa zhes bya ba de ci’i phyir mi gzhom zhe na| grong khyer de ni sa ’og gi steng na gnas pa yin la| de la ’og tu gyur pa’i gnas gzhan med pas| phan tshun ’khrug pa dang bral bas| dgra zla’i ’jigs pa dang bral ba| nam mkha’ gnyis pa lta bu yin te| ji ltar nam mkha’ gza’ dang| rgyu skar dang| skar ma’i tshogs dag gis mdzes par byas par de ltar khrong khyer de yang| rin po che sna tshogs kyis brgyan cing| mdzes pa yin pas| de ni lha rnams kyi mthus kyang choms par mi ’gyur ba’i phyir smos so|| gzi can nyi ma zhes bya ba ni lha’i bu nyi ma’o|| mes po zhes bya ba ni tshangs pa ste| de las sems can thams cad ’byung bar ’dod pa’i phyir ro|| chu bdag ces bya ba ni klu’i rgyal po rnams so|| nor bdag ces bya ba ni klu  be ra’o|| gnod sbyin rgyal po zhes bya ba ni rnam thos kyu  bu’o|| lhag ma zhes bya ba ni gong ma dag las  ltos  nas de’i phyir ram gzhan yang zhes bya ba’i don to|| sa bsrungs  kyi bu zhes bya ba ni glang po che ste| de la zhon pa zhes bya ba ni brgya byin no|| lha ma yin gyi grong khyer ’jig  ces bya ba yang de nyid do||  ’byung po’i rig sngags ’dir ni kun mthong  zhes bya ba la sogs pas ni| ’jig rten pa’i gsang sngags de rnams de ltar smad pa yin gyis kyang|  gdon kyi  las kyi  rgyal  mkhas par bya ba’i phyir bslab dgos par bstan to|| 
      
