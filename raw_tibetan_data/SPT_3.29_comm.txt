de ltar bzlas brjod byed pa’i sgrub  pa pos||  nyin gcig  bzhin du byas nas zhes bya ba ni bsod snyoms  blang  ba dang| bzlas brjod bya ba  dang| mdo sde bklag  pa dang| mchod rten gdab pa la sogs pa’i dge ba sbyad pa ’ba’  zhig  gis nyin par gyi dus ’das par bya ba’i tha tshig go|| bzlas pa phul nas zhes bya ba ni ’phags pa rmugs  ’dzin la sogs te nor can gyi rigs bsgrub  pa la ni bsod nams kyi tshogs bstan par bya ba’i don du  bzlas brjod byas pa rnams gser gyi bum pa rin po che sna tshogs kyis spras pa’i nang du bcug ste| kha pa+dma  dkar pos bcad nas  lha’i phyag du dbul bar bsam par byed ces dag  go|| gsang sngags gzhan ni  ’dis mi  bsgre ste|  bzlas brjod byas pa’i bsod nams kyi tshogs ’phel bar bya ba’i don tu||  rang gi lha la dbul bar stan  te| ji skad du| sangs rgyas bcom ldan ’das thams cad la dge ba’i rtsa ba thams cad phul nas| bsod nams kyi phung po yongs su bsdus pa’i bsod nams kyi phung po dpag du  ma mchis shing bsam gyis mi khyab pa de bzhin gshegs pa’i ye shes kyis mkhyen pa gang lags pa des bdag brtan par gyur nas zhes bya ba dang ’dra’o|| nub mo  zhes bya ba ni nyin par mi nyal bar bstan to|| ku sha bting nas nyal bar bya  zhes bya ba ni khri la mi nyal bar  bstan to|| 
      
